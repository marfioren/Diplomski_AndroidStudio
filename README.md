# Diplomski_AndroidStudio
Smisao aplikacije je olakšati djelatnicima tvrtke bilježenje prijeđenih kilometara tijekom radnog dana te pomoću skupljenih informacija kreirati
izvještaj. Jedna od usluga koju tvrtka pruža jest fizikalnu terapiju u kući pacijenta, što znači
da fizioterapeut zaposlen u tvrtki dolazi u kuću pacijenta te pruža potrebne usluge fizikalne
terapije. Fizioterapeuti koji su zaduženi za taj dio posla svaki radni dan svojim vozilom
obilaze klijente, te jednom mjesečno (prije obračuna za plaće) tvrtki moraju podnijeti izvještaj
koji sadrži popis klijenata koje su obišli (njihova prezimena), lokacije (ne točna adresa već
samo mjesto i ime ulice), vrijeme polaska/dolaska (opcionalno), početno stanje brojila i
završno stanje brojila (opcionalno) i broj prijeđenih kilometara. Svi podaci moraju biti sortirani
po datumu.
Trenutno zaposlenici ručno ispunjavaju izvještaj te ga potom predaju tvrtki, na temelju
predanog izvještaja zaposlenici primaju naknadu za potrošeno gorivo vlastitog vozila. Cilj
aplikacije jest automatsko generiranje izvještaja u pdf formatu koji zaposlenik može samo
proslijediti tvrtki ili ga ispisati ako želi.
Na temelju svrhe aplikacije možemo zaključiti da nije potreban prijevod teksta u
aplikaciji već će biti dovoljan samo hrvatski jezik, također potreban je jasan i jednostavan
dizajn (po mogućnosti s jakim kontrastom boja između teksta i pozadine) kako bi korisnici
mogli što brže i jednostavnije unijeti podatke jer će ih vrlo vjerojatno unositi kada završe s
klijentom, znači u autu ili na pauzi. Pošto će korisnici vjerojatno unositi podatke na brzinu i
bez previše provjera potrebno je imati mogućnost ispravka unesenih podataka.
